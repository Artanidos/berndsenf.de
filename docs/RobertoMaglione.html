<html>
<!-- Mirrored from berndsenf.de/RobertoMaglione.htm by HTTrack Website Copier/3.x [XR&CO'2014], Sat, 24 Jun 2023 05:56:25 GMT -->
<head>
<meta charset="utf-8" content="text/html; charset=utf-8" http-equiv="Content-Type"/>
<meta content="de" http-equiv="Content-Language"/>
<meta content="Wilhelm Reich e la modificazione del clima - Tecniche moderne per l'abbattimento della desertificazione" name="description"/>
<meta content="Microsoft FrontPage 4.0" name="GENERATOR"/>
<meta content="Roberto Maglione, tecniche di cloudbusting, fisica orgonica" name="keywords"/>
<meta content="FrontPage.Editor.Document" name="ProgId"/>
<title>Roberto Maglione - Wilhelm Reich e la modificazione del clima </title>
<link href="berndsenf.css" rel="stylesheet" type="text/css"/>
<style fprolloverstyle="">A:hover {color: #FF5151; text-decoration: overline}
</style>
</head>
<body>
<table border="0" height="567" width="659">
<tr>
<td colspan="3" height="21" width="642"><a href="index-2.html" name="Anfang">Home</a></td>
</tr>
<tr>
<td colspan="3" height="21" width="642">
<table border="0" width="102%">
<tr>
<td width="27%"><img border="0" height="201" src="images/NEWBooksMaglioneSM.jpg" width="158"/></td>
<td width="73%"><b>Roberto Maglione:</b> Wilhelm Reich and the Healing
            of Atmospheres - Modern Techniques for the Abatement of
            Desertification (2007)<br/>
<br/>
            Bezugsadresse:<br/>
<a href="mailto:info@orgonelab.org" target="_blank">info@orgonelab.org</a><br/>
<br/>
            Vorwort: <a href="http://www.orgonelab.org/DeMeoForeword.pdf" target="_blank"><u>http://www.orgonelab.org/DeMeoForeword.pdf</u></a><br/>
<br/>
            Einführung von Roberto Maglione:<br/>
<a class="moz-txt-link-freetext" href="http://www.orgonelab.org/MaglioneIntro.pdf" target="_blank">http://www.orgonelab.org/MaglioneIntro.pdf</a></td>
</tr>
</table>
</td>
</tr>
<tr>
<td colspan="3" height="21" width="642"> <br/>
        </td>
</tr>
<tr>
<td colspan="3" height="21" width="642"><a href="#Inhaltsverzeichnis" name="Indice">Indice </a> |  <a href="#Ringraziamenti">Ringraziamenti</a> 
      |  <a href="#Prefazione">Prefazione</a></td>
</tr>
<tr>
<td height="549" valign="top" width="279"><img border="0" height="433" src="images/RobertoMaglione.jpg" width="304"/><br/>
      Buch von<b><br/>
      Roberto Maglione<br/>
</b>erschienen im Jahr 2004<br/>
<b><br/>
<font size="4">Wilhelm Reich e la modificazione del clima</font><br/>
</b><b>Tecniche moderne per l'abbattimento della desertificazione</b><br/>
<br/>
<b>
      Bestellung über Roberto Maglione: </b><a href="mailto:robert_jumper@yahoo.it" target="_blank"><br/>
      robert_jumper@yahoo.it</a></td>
<td height="549" valign="top" width="358">
    "<a name="In questo">In questo</a> lavoro, Roberto Maglione ha intrapreso il difficile compito
    di scrivere una overview scientifica dell'argomento, partendo dai primi
    lavori di Reich, che risalgono agli anni '50, fino a quelli più recenti di
    ricercatori e scienziati che hanno seguito il lavoro di Reich. Ha trattato
    l'argomento con attenzione, evitando le trappole dell'entusiasmo esagerato o
    dello scetticismo, attenendosi ai fatti ed a ciò che è stato dimostrato
    scientificamente. È un lavoro che dovrebbe, in un mondo razionale, attirare
    l'attenzione di scienziati responsabili e competenti, di privati cittadini e
    di funzionari governativi che si preoccupano del benessere dell'umanità e
    dei grossi disastri che ripetutamente si abbattono sul territorio a causa
    della siccità e dell'avanzare della desertificazione."
    <p>James DeMeo, PhD<br/>
    Orgone Biophysical Research Lab<br/>
    Greensprings, Ashland, Oregon, USA</p>
<p>Roberto Maglione, ingegnere, ha lavorato per numerosi anni nel settore
    esplorativo di una multinazionale petrolifera. Attualmente è responsabile
    della Comunicazione Scientifica in una società leader mondiale nel settore
    della bioingegneria cardiovascolare. È autore di un testo di carattere
    scientifico <i>(Reologia ed Idraulica dei Fluidi di Perforazione, Cusl,
    1999, 21 edizione) e di oltre 70 articoli tecnici. È </i>membro di numerose
    associazioni scientifiche.</p>
<p> 
    </p></td>
<td bgcolor="#6A8DB0" height="538" rowspan="2" valign="top" width="5"> </td>
</tr>
<tr>
<td colspan="2" height="1" valign="top" width="637">
<p align="left"> 
      </p>
</td>
</tr>
</table>
<table border="0" height="669" width="658">
<tr>
<td align="right" bgcolor="#6A8DB0" colspan="2" height="5" width="644">
<p align="left"> </p></td>
</tr>
<tr>
<td align="right" height="59" width="1"><br/>
<b><br/>
</b></td>
<td height="59" valign="middle" width="1204"><b><font size="4"><a name="Inhaltsverzeichnis">Indice</a></font></b></td>
</tr>
<tr>
<td align="left" height="22" valign="top" width="1">
    III
    </td>
<td height="22" valign="top" width="1079"><a href="#Ringraziamenti">Ringraziamenti</a></td>
</tr>
<tr>
<td align="left" height="22" valign="top" width="1">V</td>
<td height="22" valign="top" width="1079"><a href="#Prefazione">Prefazione</a></td>
</tr>
<tr>
<td align="left" height="20" valign="top" width="1">
    1
    </td>
<td height="1" valign="top" width="1079">Introduzione</td>
</tr>
<tr>
<td align="left" height="15" valign="top" width="1"></td>
<td height="15" valign="top" width="1079"></td>
</tr>
<tr>
<td align="left" height="22" valign="top" width="1">11</td>
<td height="22" valign="top" width="1079">Wilhelm Reich. Vita ed opere</td>
</tr>
<tr>
<td align="left" height="25" valign="top" width="1">
    14
    </td>
<td height="22" valign="top" width="1079">- Il periodo europeo (1897-1939)</td>
</tr>
<tr>
<td align="left" height="21" valign="top" width="1">22</td>
<td height="22" valign="top" width="1079">- Il periodo americano (1939-1957)</td>
</tr>
<tr>
<td align="left" height="21" valign="top" width="1"></td>
<td height="22" valign="top" width="1079"></td>
</tr>
<tr>
<td align="left" height="25" valign="top" width="1">33</td>
<td height="14" valign="top" width="1079">Metodi tradizionali di intervento
      sul clima</td>
</tr>
<tr>
<td align="left" height="21" valign="top" width="1"></td>
<td height="22" valign="top" width="1079"></td>
</tr>
<tr>
<td align="left" height="21" valign="top" width="1">49</td>
<td height="22" valign="top" width="1079">L'ingegneria orgonica cosmica</td>
</tr>
<tr>
<td align="left" height="21" valign="top" width="1">52</td>
<td height="22" valign="top" width="1079">- La fisica orgonica</td>
</tr>
<tr>
<td align="left" height="21" valign="top" width="1">58</td>
<td height="22" valign="top" width="1079">- Le tecniche di cloudbusting</td>
</tr>
<tr>
<td align="left" height="13" valign="top" width="1">66</td>
<td height="14" valign="top" width="1079">- Il decalogo di Reich</td>
</tr>
<tr>
<td align="left" height="16" valign="top" width="1"></td>
<td height="17" valign="top" width="1079"></td>
</tr>
<tr>
<td align="left" height="21" valign="top" width="1">71</td>
<td height="22" valign="top" width="1079">Il cloudbusting dopo Reich</td>
</tr>
<tr>
<td align="left" height="21" valign="top" width="1">73</td>
<td height="22" valign="top" width="1079">- Le attività di ricerca di
      Richard Blasband</td>
</tr>
<tr>
<td align="left" height="21" valign="top" width="1">76</td>
<td height="22" valign="top" width="1079">  • La rimozione della DOR
      e la riduzione della siccità</td>
</tr>
<tr>
<td align="left" height="22" valign="top" width="1">90</td>
<td height="22" valign="top" width="1079">  • La deviazione degli
      uragani ed altri interventi</td>
</tr>
<tr>
<td align="left" height="16" valign="top" width="1"></td>
<td height="17" valign="top" width="1079"></td>
</tr>
<tr>
<td align="left" height="21" valign="top" width="1">97</td>
<td height="22" valign="top" width="1079">Il cloudbusting in tempi recenti.
      Gli esperimenti di James DeMeo</td>
</tr>
<tr>
<td align="left" height="20" valign="top" width="1">106</td>
<td height="22" valign="top" width="1079">- Il cloudbusting in USA</td>
</tr>
<tr>
<td align="left" height="22" valign="top" width="1">
    126
    </td>
<td height="22" valign="top" width="1079">- Il cloudbusting in Europa</td>
</tr>
<tr>
<td align="left" height="20" valign="top" width="1">130</td>
<td height="22" valign="top" width="1079">- Il cloudbusting in Africa</td>
</tr>
<tr>
<td align="left" height="20" valign="top" width="1"></td>
<td height="22" valign="top" width="1079"></td>
</tr>
<tr>
<td align="left" height="20" valign="top" width="1">143</td>
<td height="22" valign="top" width="1079">Il cloudbusting nel mondo</td>
</tr>
<tr>
<td align="left" height="20" valign="top" width="1">143</td>
<td height="22" valign="top" width="1079">- Bernardo Zanini</td>
</tr>
<tr>
<td align="left" height="20" valign="top" width="1">150</td>
<td height="22" valign="top" width="1079">- Trevor J Constable</td>
</tr>
<tr>
<td align="left" height="20" valign="top" width="1">157</td>
<td height="22" valign="top" width="1079">- Mirko Kulig</td>
</tr>
<tr>
<td align="left" height="20" valign="top" width="1">160</td>
<td height="22" valign="top" width="1079">- L'esperienza di altri autori</td>
</tr>
<tr>
<td align="left" height="15" valign="top" width="1"></td>
<td height="17" valign="top" width="1079"></td>
</tr>
<tr>
<td align="left" height="13" valign="top" width="1">164</td>
<td height="15" valign="top" width="1079">Glossario</td>
</tr>
<tr>
<td align="left" colspan="2" height="360" valign="top" width="519"><b> <br/>
<a name="Ringraziamenti">Ringraziamenti</a><br/>
</b><font face="Arial" size="3"><br/>
      È difficile stabilire perché si scrive un libro, soprattutto su un
      argomento così difficile e complesso come la modificazione e la
      regolazione del clima atmosferico. Non credo che alla base ci siano
      motivazioni professionali, visto che molto spesso si scrive nei ritagli di
      tempo e di riposo da un altro lavoro, oppure giustificazioni di tipo
      economico. Molto più semplicemente l'autore potrebbe avere un messaggio,
      conscio od inconscio che sia, da trasmettere e lo fa nella maniera a lui
      più congeniale. Quest'ultima potrebbe essere la ragione per cui ho
      pubblicato il presente libro che ho incominciato a scrivere oltre 5 anni
      fa. Divulgare cioè alcune delle scoperte dell'ultimo Wilhelm Reich meno
      conosciute e forse, anche fra le meno comprese e più controverse: il </font><i><font face="Arial Narrow" size="4">cloudbusting
      </font><font face="Arial" size="3">o </font></i><font face="Arial" size="3">la
      regolazione del clima atmosferico. Non è stato facile portare a termine
      questo lavoro sia per la complessità dell'argomento che per la
      difficoltà di reperire il materiale adatto. Devo ringraziare molte
      persone che mi hanno aiutato in tutti questi anni e hanno contribuito alla
      sua realizzazione: James</font> <font face="Arial" size="3">DeMeo,
      direttore dell'Orgone </font><i><font face="Arial Narrow" size="4">Biophisycal
      Research Laboratory </font></i><font face="Arial" size="3">di Ashland
      (Oregon), per le informazioni tecniche sul </font><i><font face="Arial Narrow" size="4">cloudbuster
      </font></i><font face="Arial" size="3">ed inerenti all'attività di
      ricerca da lui svolta nel corso degli ultimi 30 anni, oltreché per il
      permesso di utilizzare il materiale relativo alle sue esperienze di campo;
      Bernd Senf della </font><i><font face="Arial Narrow" size="4">Fachhochschule
      für Wirtschaft </font></i><font face="Arial" size="3">di Berlino per le
      informazioni relative ai test di campo in Namibia ed Eritrea e per il
      materiale fotografico; Richard Blasband direttore scientifico del </font><i><font face="Arial" size="3">Center
      for </font><font face="Arial Narrow" size="4">Functional Research </font></i><font face="Arial" size="3">di
      Tiburon (California) per il materiale relativo ai suoi pionieristici
      esperimenti; Trevor J Constable e George Wuu </font><i><font face="Arial" size="3">dell'Etheric
      </font><font face="Arial Narrow" size="4">Rain Engineering </font></i><font face="Arial" size="3">Pte
      Ltd di Singapore per le informazioni sulla loro pluriennale attività e
      sul permesso di utilizzare il materiale fotografico relativo alle loro</font>
<font face="Arial" size="3">operazioni; Bernardo Zanini e Carmelodi Doz
      per la loro esperienza e tutto il materiale che mi hanno messo a
      disposizione sulla loro decennale attività di ricerca; Mirko Kulig per
      avermi fornito il materiale relativo alle sue esperienze; il <i>Wilhelm
      Reich Museum </i>per il permesso di utilizzare il materiale fotografico
      relativo all'attività di Reich; Carlo Splendore per le lunghe e continue
      discussioni sulla fisica orgonica, i preziosi consigli sul contenuto
      scientifico del libro e per la minuziosa revisione del manoscritto finale;
      Carlo Albini per la revisione ed i commenti critici della versione finale
      del libro; ed inoltre Franco Arborio, Bruna Bortolozzo e Cristina
      Vassarotto per le loro critiche considerazioni sull'argomento. Infine,
      un'affettuoso ringraziamento ad Ornella per i suoi consigli e per la sua
      infinita pazienza.
      <p>RM</p>
<p>Moncrivello, 12 luglio 2003</p></font></td>
</tr>
<tr>
<td align="left" bgcolor="#6A8DB0" colspan="2" height="5" valign="top" width="519"> </td>
</tr>
<tr>
<td align="left" colspan="2" height="360" valign="top" width="519"><b> <a name="Prefazione"><br/>
      Prefazione</a></b><i>
<p>"Discovery means seeing something everybody has seen and thinking
      something nobody has ever thought."      
      </p></i>Albert Szent-Györgi
<p>Quando Roberto Maglione, mi chiese di scrivere un'introduzione al suo
      libro sulle scoperte di Wilhelm Reich in ambito atmosferico, provai
      sensazioni contrastanti e mi posi molti interrogativi. La Cosmic Orgone
      Engineering o <i>cloudbusting, </i>come è più nota nel linguaggio comune,
      è fra le più imponenti e potenzialmente benefiche scoperte di Reich, ma
      anche la più controversa e, purtroppo, quella potenzialmente più
      pericolosa, se non utilizzata con considerevole attenzione e cautela.</p>
<p>Molti, compreso me, avevamo tenuto per anni private tutte le
      informazioni su questo argomento, considerandolo una materia di
      discussione all'interno di gruppi di persone altamente fidate, pur
      rimanendo abbastanza disponibili a discutere apertamente le altre
      controverse scoperte di Reich, come l'accumulatore di energia orgonica e
      la sessuo-economia. Mi chiesi se il libro avesse trattato Reich e il
      difficile argomento in modo adeguato o se lo avesse presentato in modo
      eccessivamente meccanicistico o perfino mistico, il che, per esempio, è
      tipico di ciò che si può trovare sulla rete globale di Internet. Sono
      contento nel dire che questo nuovo libro ha concretizzato le mie speranze
      e non le mie paure. Senza voler banalizzare né esagerare le cose, in
      quasi 30 anni di esperimenti in campo con il cloudbuster ho apprezzato
      sempre più l'enorme potenza e le capacità del continuum di energia
      orgonica che esso utilizza. È questo continuum di energia, un tempo
      conosciuto come un etere dinamico nello spazio, la cui presenza è stata
      investigata e dimostrata negli anni '20 dal fisico Dayton Miller, a
      regolare il nostro clima alle sue fondamenta. Dal punto di vista tecnico,
      abbiamo dimostrato già da molti anni, con sistematici studi di campo ed
      utilizzando dati ufficiali e metodi classici di analisi scientifica, la
      validità delle originali asserzioni di Reich risalenti agli anni '50.
      Posso affermare che siamo ora in possesso di mezzi tecnici atti a porre
      fine alla siccità e rinverdire i più aridi deserti del mondo, sempre che
      lo si voglia. Tecnicamente, posso dirlo con sicurezza, questo ora è
      possibile. Comunque, dal punto di vista dell'ordina<i>mento sociale, </i>stiamo
      ancora affrontando grossi e spesso insormontabili ostacoli.</p>
<p>Dopo decenni di indagini cliniche e ricerche di laboratorio, che lo
      portarono alla scoperta del cloudbuster, per un anno Reich effettuò
      operazioni di cloudbusting, scrupolosamente mirate, rinverdendo i deserti
      vicino a Tucson, in Arizona. Poco tempo dopo, la peste emozionale, attiva
      nel giornalismo e nell'ordinamento giuridico americano ed in
      collaborazione con il Governo statunitense, riuscì a spegnere la
      brillante luce emanante dalla sua scoperta. II cloudbuster fu quasi
      completamente dimenticato. Tuttavia, i suoi più stretti collaboratori
      riuscirono a tenere accesa la torcia di tale conoscenza, e continuarono le
      ricerche sull'energia vitale, inclusa quella relativa al cloudbuster. In
      quel periodo ero un bambino e le prime letture di Reich, che feci durante
      la mia adolescenza, mi colpirono per la chiarezza delle sue idee, i suoi
      potenziali rivoluzionari, e per la sfida che lanciava all'ansimante
      scienza ortodossa. Le sue argomentazioni sui <i>processi viventi in natura
      </i>confermarono molte delle sensazioni che andavo sviluppando osservando
      attentamente la natura in quello che era un tempo il paradiso tropicale
      del sud della Florida, che più tardi fu avvelenato, spianato e distrutto
      per diventare la giungla di cemento chiamata Miami. Da bambino, <i>vedevo
      e sentivo </i>il processo del vivente in natura, ma non avevo parole per
      esprimerlo e nessuna spiegazione mi veniva data dai miei insegnanti. Sono
      stato educato in scuole che insegnavano le cose e la scienza dal punto di
      vista inanimato, mentre l'universo del vivente, la natura pulsante, che si
      trovava sia dentro che al di fuori di me, non veniva mai discussa né
      tanto meno presa in considerazione. Reich, invece, si tuffava dritto
      all'interno di questo oceano di energia plasmatica vivente, e ne descrisse
      le proprietà, le funzioni e la struttura. Nuotava liberamente,
      immergendosi nelle profondità, mentre gli altri stavano semplicemente
      sulla superficie. Leggere Reich cambiò completamente la mia vita, e mi
      indusse a voler <i>conoscere con certezza </i>se le sue affermazioni erano
      vere od erano pure illusioni e fantasie, come gli scettici affermavano.</p>
<p>E così studiai e collaborai con quegli scienziati che già seguivano
      gli insegnamenti di Reich, imparando molto da loro. Costruii e testai
      l'accumulatore di energia orgonica, confermando i suoi potenti effetti. In
      seguito effettuai, presso il Dipartimento di Meteorologia dell'Università
      del Kansas, i primi studi accademici sul cloudbuster di Reich, che
      confermarono il funzionamento dello strumento e la validità del metodo,
      proprio come Reich asseriva. Questa ricerca costituì sia un passo avanti
      nell'ordinamento sociale di quel periodo che una validazione scientifica
      del lavoro di Reich, ma creò anche nuovi ed improvvisi attacchi ed
      ostacoli alle ricerche che stavo portando avanti. Tuttavia, in seguito,
      furono eseguite, da una mezza dozzina di ricercatori, ulteriori
      sperimentazioni con il cloudbuster mirate a ridurre la siccità negli Usa.
      Queste aggiunsero ulteriori conferme dell'efficacia della tecnologia. I
      risultati di queste esperienze furono tutti pubblicati su riviste
      specializzate. Qualche anno dopo, con l'aiuto di alcuni collaboratori,
      organizzai e diressi le prime prove sistematiche sul campo con il
      cloudbuster, negli aridi deserti dell'Arizona, Israele, Namibia ed
      Eritrea, in Africa. Tutti questi studi sono riassunti nel presente libro.
      In tutti i casi, perfino ai margini del gigantesco deserto del Sahara, il
      cloudbuster ha dimostrato la sua efficacia. Un'atmosfera surriscaldata,
      fosca e stagnante veniva, solitamente nel giro di qualche giorno di duro
      lavoro, prontamente sostituita da magnifiche e possenti nubi foriere di
      pioggia, che riversavano umidità vitale in territori secchi e polverosi.
      Testimoniammo lo sbocciare di fiori e la formazione di nuovi laghi in
      quelle aride distese di terra, che in precedenza erano polverose e secche,
      e dove solo qualche misera goccia di pioggia era caduta in precedenza.
      Fatti che nessuno poteva pensare fosse possibile si realizzassero. Nella
      arida e secca <i>Terra Santa, </i>sofferente sotto i colpi della doppia
      piaga del disastro ambientale e sociale, io ed i miei collaboratori
      testimoniammo spettacolari cambiamenti dell'atmosfera, con repentini
      mutamenti del clima da secco ad umido, da caldo a freddo. con colline
      rinverdite, riempimento di laghi e cime di montagne coperte di neve.
      Dovevamo darci dei pizzicotti per essere sicuri che non stavamo sognando,
      o che non eravamo stati magicamente trasportati in Svizzera, invece di
      trovarci ai margini del Sahara. Durante la nostra più ambiziosa impresa,
      il quinquennale progetto in Eritrea, Africa, ampie regioni del Sahel
      furono rinverdite e rese erbose, riducendo l'importazione annuale di cibo
      di quella piccola nazione di decine di milioni di dollari. Nuovi e
      giganteschi laghi, troppo grandi per poter vedere le opposte rive,
      apparvero come per miracolo nelle aree a valle del Nilo, all'interno del
      cuore del Sahara, dopo solo qualche anno di cloudbusting applicato in modo
      razionale. Tuttavia, mentre la gente comune celebrava i risultati del
      nostro lavoro, solo in rare occasioni abbiamo trovato supporto a livello
      ufficiale. Perfino di fronte ai più evidenti e positivi risultati,
      ottenuti con una pioggia eccezionale che aveva posto fine ad una forte
      siccità, eravamo frequentemente soggetti ad attacchi da parte dei
      meteorologi e dei funzionari ortodossi, quasi fossimo dei praticanti di
      qualche tipo di <i>magia </i>nera che essi non potevano capire e con cui
      non volevano avere niente a che fare. Ma il cloudbusting <i>non è magia, </i>esso
      è una combinazione di scienza naturale ed arte, che richiede certamente
      la conoscenza della scienza attuale, della meteorologia e delle materie
      tecniche, ma anche di sentire e vedere il <i>linguaggio espressivo del
      vivente </i>che appare in Natura. Questo ci aiuta a capire cose altrimenti
      inspiegabili come la siccità, al suo livello più profondo, fornendoci
      anche nuovi approcci per agire in modo costruttivo e positivo su di essa.</p>
<p>I cambiamenti ambientali che ho descritto furono dettagliatamente
      documentati per i posteri, benché non ho il minimo dubbio che il lettore
      che ha scarsa familiarità con questo argomento difficilmente crederà a
      ciò che sto scrivendo. Se non fossi stato testimone di questi eventi,
      probabilmente anch'io sarei uno scettico. Ci si può razionalmente
      chiedere: perché non si è mai saputo nulla di questi esperimenti dai
      giornali o dalla televisione? Perché questa grossa scoperta non è stata
      applicata più frequentemente in aree soggette a forte siccità e
      desertificazione? Non si può dire che i vari ricercatori e scienziati,
      come me, non abbiamo tentato di diffondere e far conoscere quest'argomento.
      Posso dire che possiedo un grosso archivio di lettere e proposte che ho
      spedito nei periodi di forte siccità e crisi ambientali a numerosi
      funzionari governativi, sia in Usa che all'estero, ed a vari scienziati e
      società scientifiche. La gran parte di questi non si è neanche degnata
      di darmi una semplice risposta. L'esempio più recente è stato quello
      capitatomi durante la forte siccità che ha colpito il Rajasthan, India. I
      meteorologi ed i funzionari ci rifiutarono il permesso di entrare nel
      paese anche solo per sperimentare i nostri metodi, senza alcuna spesa a
      loro carico. proprio nei momenti in cui l'intera regione stava soccombendo
      per anni di siccità, con migliaia di villaggi abbandonati per mancanza
      d'acqua potabile e milioni di vite a rischio. Una simile esperienza mi è
      capitata anche durante la siccità Australiana, poi quando l'Indonesia
      stava letteralmente bruciando, ed ancora quando la siccità in Kenia aveva
      ridotto allo stremo migliaia di vite ed ucciso centinaia di migliaia di
      capi di bestiame, e così via di questo passo. Sembra quasi che la visione
      del mondo e le teorie scientifiche dei funzionari e degli scienziati che
      si occupano di queste cose è più importante della vita o della morte di
      milioni di esseri viventi. Ho anche scritto e pubblicato molti articoli su
      questo argomento, ma solo raramente la gente ha letto gli articoli e mi ha
      contattato per verificare ciò che si poteva fare durante un periodo di
      siccità nelle proprie regioni. Solitamente si tratta di gente comune, ed
      in qualche caso fortunato, assieme ai giusti contatti per poter
      pianificare un'intervento, si è riusciti ad ottenere le sovvenzioni, ed
      in qualche raro caso, l'approvazione ed il supporto governativo. Ma questi
      sono casi rari. Ho anche un secondo grosso archivio, che documenta i vari
      attacchi ed i maliziosi articoli scritti, con il preciso scopo di
      denigrare questo lavoro, da persone motivate da interessi personali per i
      quali, come ho già detto prima, la scoperta dell'energia vitale e del
      cloudbusting provoca solo tanto odio e paura. E così, dalla morte di
      Reich in poi, questo lavoro è stato portato avanti cautamente e
      privatamente, all'ombra e fra gli stretti corridoi della Torre della
      Grande Scienza e delle Istituzioni Governative entro cui solo raramente
      siamo stati invitati. Siamo stati costretti a lavorare come dei piccoli
      mammiferi che cercano di sgattaiolare al di sotto dei grossi piedi e le
      ampie e goffe ombre dei dinosauri, pieni di speranza in un futuro che solo
      pochi possono immaginare, un futuro, comunque, senza dinosauri! Abbiamo
      imparato, con l'esperienza, che è molto più facile dissolvere
      l'eccezionale stagnazione presente nell'atmosfera e stimolare un temporale
      nel bel mezzo di un deserto che creare un cambiamento nell'ordinamento
      sociale all'interno delle istituzioni di un'umanità corazzata. In questo
      lavoro, Roberto Maglione ha intrapreso il difficile compito di scrivere
      una overview scientifica dell'argomento, partendo dai primi lavori di
      Reich, che risalgono agli anni '50, fino a quelli più recenti, attraverso
      i successivi 50 anni, di ricercatori e scienziati che hanno seguito il
      lavoro di Reich. Ha trattato l'argomento con attenzione, evitando le
      trappole dell'entusiasmo esagerato o dello scetticismo, attenendosi ai
      fatti ed a ciò che è stato dimostrato scientificamente. È un lavoro che
      dovrebbe, in un mondo razionale, attirare l'attenzione di scienziati
      responsabili e competenti, di privati cittadini e di funzionari
      governativi che si preoccupano del benessere dell'umanità e dei grossi
      disastri che ripetutamente si abbattono sul territorio a causa della
      siccità e dell'avanzare della desertificazione.</p>
<p>È un mio sincero desiderio che questo nuovo libro di Roberto Maglione
      possa aiutare a dissipare la nebbia e a dissolvere le nubi all'interno
      dell'ordinamento sociale, cercando di diffondere questa nuova conoscenza
      in modo razionale, benefico e positivo per la vita.</p>
<font face="Arial Narrow" size="4"></font>
<p>James DeMeo, PhD</p>
<p>Orgone Biophysical Research Lab Greensprings, Ashland, Oregon, USA
      Luglio 2003<br/>
<br/>
<img border="0" height="376" src="images/DeMeoCloudbusting.jpg" width="550"/></p></td>
</tr>
<tr>
<td align="left" bgcolor="#6A8DB0" colspan="2" height="5" valign="top" width="519"> </td>
</tr>
</table>
<p><a href="index-2.html" name="Anfang">Home</a> | 
      <a href="#Inhaltsverzeichnis">Inhaltsverzeichnis</a>  |   <a href="#Anfang"><b>&lt;&lt;&lt;&lt;&lt;</b></a></p>
<p>Version: <!--webbot bot="Timestamp" S-Type="EDITED"
S-Format="%d.%m.%y %H:%M:%S" startspan -->14.05.07 17:56:50<!--webbot bot="Timestamp" endspan i-checksum="27087" -->
</p>
</body>
<!-- Mirrored from berndsenf.de/RobertoMaglione.htm by HTTrack Website Copier/3.x [XR&CO'2014], Sat, 24 Jun 2023 05:56:33 GMT -->
</html>
